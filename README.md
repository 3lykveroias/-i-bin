# (i)bin

Έργο για τον 2ο Πανελλήνιο Διαγωνισμό Ανοιχτών Τεχνολογιών στην Εκπαίδευση 2019-2020

Στις μέρες μας, ένα από τα σημαντικότερα προβλήματα που απασχολεί την πλειονότητα των κατοίκων των μεγαλουπόλεων, είναι η συσσώρευση των σκουπιδιών έξω από τους κάδους επειδή καθυστερεί η έγκαιρη αποκομιδή τους από το απορριμματοφόρο. Η παρούσα κατάσταση παρουσιάζει πολλά αρνητικά, με το πρόβλημα να εντείνεται περισσότερο τους καλοκαιρινούς μήνες, όταν οι θερμοκρασίες είναι υψηλές και ευνοείται η αποσύνθεση των απορριμμάτων. Απότοκο αυτού είναι η έκλυση και διαρροή CO2 και CH4 στην ατμόσφαιρα, αέρια τα οποία είναι εξαιρετικά επιβλαβή για την υγεία των ανθρώπων αλλά και για το περιβάλλον, μιας και συμβάλλει στην επίταση του φωτοχημικού νέφους. Επιπρόσθετα, η συσσώρευση σκουπιδιών έξω από τους κάδους πέραν του απωθητικού αισθητικού αποτελέσματος που διαμορφώνει, δημιουργεί και προβλήματα υγιεινής, καθώς σύνηθες είναι το φαινόμενο εμφάνισης τρωκτικών που είναι φορείς μικροβίων και ασθενειών.

Λαμβάνοντας υπ’ όψιν την παρούσα κατάσταση και επειδή η παραγωγή απορριμμάτων παρουσιάζει αυξητικές τάσεις, αποκτά πρωταρχική σημασία η διευθέτηση του προβλήματος των απορριμμάτων. Στο πλαίσιο αυτό, πιστεύουμε ότι κρίνεται επιτακτική η ανάγκη αντικατάστασης των υπαρχόντων κάδων απόθεσης των απορριμμάτων από άλλους σύγχρονους κάδους, το μοντέλο των οποίων αποτελεί αντικείμενο του project μας. Ένας από τους παραγόντες που θα αξιοποιήσουμε, είναι η ύπαρξη δωρεάν ασυρμάτων δικτύων σε πολλές πόλεις της Ελλάδας όπως η πόλη μας η Βέροια, τα Τρίκαλα, η Γλυφάδα κ.α

Αναλυτικά, ο συγκεκριμένος κάδος (i)bin, θα μπορεί ηλεκτρονικά και αυτόματα να μετρά και να καταγράφει τη στάθμη των σκουπιδιών στο εσωτερικό του. Αυτό επιτυγχάνεται με την κατάλληλη τοποθέτηση αισθητήρα απόστασης στο εσωτερικό του κάδου και συγκεκριμένα στο εσωτερικό του καπακιού του, ο οποίος με υπερηχητικούς παλμούς ανιχνεύει συνεχώς τη στάθμη των απορριμμάτων. Η πληροφορία από τον αισθητήρα μεταβιβάζεται μέσω καλωδίων στον μικροελεγκτή Αrduino ο οποίος επεξεργάζεται την πληροφορία (δηλαδή το πόσο γεμάτος είναι ο κάδος) και βάσει του προγράμματος το οποίο ‘’τρέχει’’ στο Arduino μας πληροφορεί μέσω φωτεινών ενδείξεων (με λαμπτήρες LED) διαφορετικού χρώματος για τη στάθμη των σκουπιδιών. Όταν ο κάδος γεμίσει, ο μικροελεγκτής μέσω ενός διαφορετικού κυκλώματος το οποίο έχει πρόσβαση στο Internet , πληροφορεί τους εργαζόμενους του Δήμου ότι πρέπει να αδειάσει. Με αυτόν τον τρόπο, διαχειρίζεται βέλτιστα η αποκομιδή των απορριμμάτων και εξαλείφονται ως ένα βαθμό οι δυσάρεστες καταστάσεις που αναφέρθηκαν παραπάνω. Αξίζει να αναφερθεί ότι ο κάδος (i)bin διαθέτει αυτόνομο σύστημα παραγωγής ενέργειας από την ηλιακή ακτινοβολία με φωτοβολταϊκές κυψέλες και μπαταρία αποθήκευσης της περίσσειας ενέργειας, για την κάλυψη των αναγκών του σε ηλεκτρική ενέργεια. Με αυτόν τον τρόπο, ο κάδος μπορεί να τοποθετείται ακόμη και σε περιοχές όπου η πρόσβαση σε ηλεκτρικό ρεύμα είναι αδύνατη. Η χρήση συστήματος ανίχνευσης θέσης GPS αποσκοπεί στο να καταγράφεται και να αποφεύγεται η μετακίνηση του κάδου που μπορεί να είναι άσκοπη ή επικίνδυνη ενώ το σύστημα ανίχνευσης καπνού με βάση την εκπομπή πιθανά επικίνδυνων αερίων στον κάδο ειδοποιεί ηχητικά και στέλνει σχετικό μήνυμα σε ένα κέντρο απομακρυσμένης βοήθειας. Στον κάδο θα τοποθετηθούν ενδεικτικές λάμπες LED που αντιστοιχούν στον βαθμό πληρότητας και ηχείο τύπου buzzer που ειδοποιει για ενδεχόμενο κίνδυνο από φωτιά ή αναθυμιάσεις για την προστασία των πολιτών. Τέλος ο κάδος διαθέτει καινοτόμο σύστημα αυτόματου κλεισίματος και ανοίγματος με κινητήρα. Έτσι, διευκολύνεται ο εκάστοτε χρήστης, ιδιαίτερα άτομα με κινητικά προβλήματα, ηλικιωμένα ή αδύναμα αλλά και παρατείνεται η διάρκεια ζωής του, καθώς δεν καταπονείται από βίαιους χειρισμούς.

# Εξοπλισμός
Ο εξοπλισμός που σκοπεύουμε να χρησιμοποιήσουμε είναι

1 μικροελεγκτής Nano V3.0 ATmega328P CH340G 5V (OEM) 2,40  
1 μικροελεγκτής Wireless module CP2102 NodeMcu V2 (OEM based ESP8266) 2,10  
2 αισθητήρες απόστασης HC-SR04 Ultrasonic Module Distance for Arduino 2X0,90  
1 αισθητήρας καπνού MQ-2 Smoke Gas Butane Hydrogen Gas Sensor Module For Arduino 0,90  
1 πλακέτα MB-102 Solderless Breadboard w/ 830 Tie Points 1,80  
1 Passive Buzzer Module for Arduino 1,00  
4 ηλιακά πάνελ 112X84mm 6V 1.1W 200mA Solar Power Panel Poly Cell 4X2,00  
2 κυκλώματα φόρτισης 5V-1A Lithium Battery Charging Board with Micro USB(TP4056) 2X0,50  
1 σέρβο κινητήρας SG90 TowerPro Micro Servo Motor for Arduino 1,80  
2 θήκες μπαταρίας 18650 Battery holder without DC connector 2X0,70  
2 μπαταρίες 18650 3,6-3,7V 10A 2X4,00  
2 μετατροπείς τάσης DC-DC Step-Down & Step-Up Converter 1.8V-5V to 3.3V 2X0,50  
2 μετατροπείς τάσης DC-DC Step-Up Power Module Voltage Boost Converter 0.9-5V To 5V 2X0,50  
1 F3 5MM Superbright LED (Yellow Color) 0,10  
1 F3 5MM Superbright LED (White Color) 0,10  
1 F3 5MM Superbright LED (Blue Color) 0,10  
1 F3 5MM Superbright LED (Green Color) 0,10  
1 F3 5MM Superbright LED (Red Color) 0,10  
